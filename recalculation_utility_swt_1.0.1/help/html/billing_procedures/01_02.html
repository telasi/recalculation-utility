<html>
<head>
<link rel="stylesheet" href="../../css/common.css" charset="UTF-8"
	type="text/css">
<meta http-equiv="Content-Type" content="text/html; charset=UTF-8">
<title>ტარიფი</title>
</head>

<body>

<h3>1.2. ტარიფი</h3>

<p>ანგარიშსწორება აბონენტთან ხდება ქართულ ლარებში (ლარი). ელენერგიის
ხარჯის ლარებში გამოსახვისათვის უნდა შემოვიღოთ ტარიფის ცნება. საზოგადოდ
ტარიფი არის ელენერგიის ხარჯის და სხვა დამოუკიდებელი პარამეტრების
ფუნქცია. ფორმულის სახით ლარის გამოთვლა ხდება შემდეგნაირად</p>

<p class="formula">g=t(E, ...),</p>

<p>სადაც <i>g</i>-თი ავღნიშნავთ ელენერგიას გამოსახულს ქართულ
ლარებში, ხოლო <i>t</i> კი არის ტარიფის ფუნქცია. ამ ფორმულაში <i>E</i>
წარმოადგენს ელენერგიის ხარჯს, ხოლო მრავალწერტილით აღნიშნულია სხვა
დამოუკიდებელი პარამეტრების სიმრავლე.</p>

<p>ტარიფის ფუნქციის განსაზღვრისას გამოყენებულ მუდმივ პარამეტრებს <i>ტარიფის
მახასიათებლები</i> ეწოდებათ.</p>

<h4>1.2.1. წრფივი ტარიფი</h4>

<p>წრფივი ტარიფი (მას აგრეთვე <i>ბრტყელ ტარიფს</i> უწოდებენ) მოიცემა
წრფივი ფუნქციის სახით, ანუ</p>

<p class="formula">g=kE.</p>

<p>მუდმივ სიდიდე <i>k</i>-ს ეწოდება <i>წრფივი ტარიფის
კოეფიციენტი</i>. მისი განზომილების ერთეული არის ლარი/kWh. ტარიფის
კოეფიციენტი წარმოადგენს წრფივი ტარიფის ერთადერთ მახასიათებელს.</p>

<p>შევნიშნოთ, რომ ხშირად ტარიფის კოეფიციენტს უბრალოდ <i>ტარიფს</i>
უწოდებენ. თუმცა ის არავითარ პირდაპირ კავშირში არ არის ჩვენს მიერ ზემოთ
განმარტებულ ტარიფის ცნებასთან; ტარიფის კოეფიციენტი, მეორეს მხრივ,
წარმოადგენს ერთადერთ მახასიათებელს წრფივი ტარიფისთვის, ამიტომ
ტერმინოლოგიაში ამ უზუსტობის დაშვება ამ შემთხვევაში სრულიად დასაშვებია.</p>

<h4>1.2.2. საფეხურეობრივ-წრფივი ტარიფი</h4>

<p>საფეხურეობრივ-წრფივი (ან უბრალოდ <i>საფეხურეობრივი</i>) ტარიფი
მოიცემა უბან-უბან წრფივი ფუნქციით:</p>

<p class="formula">g=k(E)E.</p>

<p>სადაც <i>k(E)</i> არის უბან-უბან მუდმივი ფუნქცია. საფეხურეობრივი
ტარიფის მახასიათებლები არის ტარიფის კოეფიციენტის მნიშვნელობები ყველა
უბანში {<i>k</i><sub>1</sub>, <i>k</i><sub>2</sub>, ..., <i>k</i><sub>n</sub>}
და ყველა უბნის საზღვარი {[0, <i>E</i><sub>1</sub>], (<i>E</i><sub>1</sub>,
<i>E</i><sub>2</sub>], ..., (<i>E</i><sub>n-1</sub>, +inf.)}.</p>

<p>ქვემოთ მოყვანილ ნახატზე გამოსახულია ქართულ ლარებში დარიცხვის
ელენერგიის ხარჯზე დამოკიდებულების სახე, ჰიპოტეტური (სამ)საფეხუროვანი
ტარიფისათვის.</p>

<img src="../../img/step_tariff.png" border=0/>

<p>პრაქტიკაში, საფეხუროვანი ტარიფისთვის, რომელიც 2006 წლის 1
ივლისიდან შემოვიდა თელასში და მოქმედებს სააბონენტო სექტორში, უბნის
შუალედები დამატებით განისაზღვრება დღეთა იმ რაოდენობით, როდესაც ხდებოდა
ელენერგიის მოხმარება. კონკრეტულად ამ ტარიფისთვის <i>n</i>=3, რაც
განსაზღვრავს სამ შუალედს საკვანძო წერტილებით <i>E</i><sub>1</sub>=100kWh
და <i>E</i><sub>2</sub>=300kWh, რომლებიც დადგენილია ელენერგიის
მოხმარებისთვის 30 დღეში (შეადარეთ თვის განმარტებას <a
	href="01_01.html#1.1.1.1">1.1.1.1.</a>-დან); სხვა მოხმარების
პერიოდისთვის ხდება მოცემული საკვანძო წერტილების პროპორციულად ცვლილება.</p>

<img src="../../img/example.png" border=0/>
<p class="example">
2006 წლის 1 სექტემბრიდან 15 ნოემბრამდე შუალედში აბონენტს დაერიცხა 200kWh
ელენერგიის ხარჯი. დავითვალოთ დარიცხვა ლარებში, თუ მოცემულ პერიოდში ამ აბონენტისთვის
მოქმედებდა 2006წლის 1 ივლისიდან შემოსული მოსახლეობის საფეხურეობრივი ტარიფი.
</p>
<p class="example">
დარიცხვის ინტერვალის ხანგძლიობა იყო 45 დღე; ანუ საშუალო დღიური ხარჯი იყო
4.44kWh, რაც წარმოადგენს (30 დღეზე) მეორე საფეხურით დასაანგარიშებელ
ხარჯს. შესაბამისი კოეფიციენტის მნიშვნელობის გამოყენებით, გვაქვს:
<br><i>g</i>=<i>E*k<sub>2</sub>=200kWh*0.160008ლარი/kWh=32.00ლარი.</i>
</p>


<h4>1.2.3. ტარიფის ცვლილება</h4>

<p>წინა განყოფილებაში ლარით დარიცხვის დათვლისას ჩვენ ყველგან ვგულისხმობდით,
რომ ტარიფი არ იცვლებოდა. აქ განვმარტავთ ტარიფის ცვლილების ცნებას და როგორ
დავითვალოთ ლარი ტარიფის ცვლილების დროს.</p>

<p><i>ტარიფის ცვლილება</i> ეწოდება ტარიფის ერთ-ერთი მახასიათებლის ან
მთლიანად ტარიფის ფუნქციის ცვლილებას. მაგალითად, 2005 წლის 1 ივლისს
მოხდა მოსახლეობის ტარიფის კოეფიციენტში (მახასიათებელში) ცვლილება:
0.1218ლარი/kWh შეიცვალა 0.11977ლარი/kWh მნიშვნელობით; ხოლო 2006 წლის 1
ივლისში მოხდა მთლიანად მოსახლეობის ტარიფის ფუნქციის შეცვლა: წრფივი
შეიცვალა საფეხურეობრივით.</p>

<p>განვმარტოთ, თუ როგორ ხდება ელენერგიის ხარჯის გამოსახვა ქართულ
ლარებში, როდესაც ელენერგიის ხარჯვის პერიოდში აბონენტის ტარიფმა განიცადა
ცვლილება.</p>

.................

</body>
</html>
